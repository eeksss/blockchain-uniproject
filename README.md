# blockchain-uniproject

### Александра Пенчева, фак.№1801747001

# **БИТКОЙН**

### **Какво е Биткойн?**

Биткойн е едновременно глобална разплащателна система и валутна единица. Валутата Биткойн не се издава и не се гарантира от правителство, организация или компания. Поддържа се и се защитава от десетки хиляди компютри по света, чиято съвкупна мощ е хиляди пъти по-голяма от изчислителната мощ на Google, Amazon и IBM, взети заедно. 
По силата на математически закон, броят на всички Биткойни е ограничен на 21 милиона Биткойна, като към 2017-та година са създадени малко над 18 милиона от тях. Средно на всеки 10 минути се „добиват“ нови 12.5 Биткойна, които се разпределят между собствениците на горе споменатите компютри – процес, известен като **_Биткойн копаене_**.
Управлението се осъществява съвместно от цялата разпределена компютърна мрежа (peer-to-peer - P2P мрежа). Няма географско местоположение за съхранение и отговорно пазене, както е при физическото злато и сребро, когато се използват за пари. Няма централен сървър, който се използва за индексиране на съдържанието, както е при торент мрежите, използвани за споделяне на видео или аудио файлове. 
Може да се разплаща с Биткойн без необходимостта от посредници – банки, виза и мастъркард, пейпал и др инструменти. Таксите за изпращане на Биткойн са минимални и не зависят от размера и получателя на плащането. При Биткойн държавни граници не съществуват – веднъж превърнат в Биткойн, парите са налични от всяка точка на света, в която има интернет.
За функционирането и защитата на платежната система се използват криптографски методи, а автентичността на всички транзакции е защитена от цифрови подписи. Основен елемент от мрежата е публична счетоводна книга (public ledger) с обществено достъпен списък на всички извършени транзакции, наречен блокова верига (block chain). Това позволява на всеки потребител да провери валидността на всяка транзакция.
Биткойн е първата технология в историята на човечеството, която е по-силна от държавата и централизираната власт в нея. За това и много потребители схващат Биткойн не толкова като модерна валута в интернет, а като социална съпротива срещу статуквото.

### **История**

Биткойн за първи път употребява концепцията, наречена "крипто-валута", която е описана през 1998 г. от Wei Dai. Това предполага идеята за една нова форма на пари, която използва криптографията, за да контролира създаването и транзакциите, вместо това да прави централната власт. Първата спецификация и концепцията на Биткойн е публикувана през 2009 г. в криптографски пощенски списък от Satoshi Nakamoto. Satoshi напуска проекта в края на 2010 г., без да разкрива много за себе си. Общността претърпява сериозно развитие след този момент, благодарение на многото разработчици, работещи за Биткойн. Анонимността на Satoshi често повдига необосновани опасения, много от които свързани с неразбирането същността на отворения код, който Биткойн използва. Точно като при текущите разработчици, влиянието на Satoshi е било ограничено до промените, които прави и които са приети от останалите потребители, без да контролира Биткойн.
Протоколът и софтуерът на Биткойн се публикуват открито и всеки разработчик по целия свят може да го разгледа или да направи своя собствена модифицирана версия. 

### **Предимства на Биткойн**

-	**_Лесен трансфер на средства_** - изключително лесно и евтино се прехвърлят средства до всяка точка на света. Достатъчно е потребителят да има компютър и интернет, за да може да превежда Биткойни. За разлика от банките тук няма комисионни за банката, понеже прехвърлянето става от човек на човек, без посредник. Биткойн позволява на своите потребители да упражняват пълен контрол на парите си.
-	**_Не може да бъде конфискуван_**  - за да бъде отнет от собственика трябва да бъдат придобити двата ключа и без тяхната наличност не може да се оперира с електронния портфейл.
-	**_Анонимност_**  - могат да се извършват покупки на продукти с пълна анонимност Електронния портфейл е напълно анонимен и трансфера на средства от и към него не изисква: име, подпис или други лични данни. Нужно е само и единствено идентификационния ключ, който показва адреса където да бъдат пратени средствата. Точно поради това му качество, Биткойна се смята за средство, чрез което могат да се извършват криминални дейности. През октомври 2013, ФБР затваря сайта: www.silkroad.com, чрез който са се продавали оръжия, наркотици и други забранени стоки само и единствено чрез Биткойн, като разменно средство. Тогава ФБР замразяват 144 000 Биткойна на стойност по тогавашната му цена 28,5 милиона долара 
-	**_Ниски такси_** – плащанията в Биткойн, в момента се извършват без такси или с минимални такива. Потребителите могат да изберат да добавят такса към тяхната трансакция, за да бъде разгледана с приоритет и да получат по-бързо одобрението от мрежата. Освен това, в мрежата на Биткойн съществуват търговски процесори, които обръщат Биткойните в фиатна валута и ежедневно депозират средствата в банковите сметки на потребителите, улеснявайки ги в обработката на трансакциите. Тъй като тези услуги се извършват в мрежата на Биткойн, те се предлагат с много по-ниски такси от тези на PayPal или на мрежите за кредитни карти.
-	**_Минимизиране на рисковете за търговци_** – Биткойн трансакциите са сигурни, необратими и не съдържат конфиденциална клиентска информация или лични данни. Това защитава търговците от загубите, причинени от измами или неплащане, като не е необходимо спазването на „PCI“. Търговците могат лесно да разширяват бизнеса си до нови пазари, където или кредитните карти не са налични или таксите са неприемливо високи. Нетните резултати са по-ниски такси, по-големи пазари и по-малко административни разходи.
-	**_Прозрачен и неутрален_** – Цялата информация, относно Биткойн парите, се предоставя и е на разположение в блок-веригата, като може да се използва и проверява в реално време. Никое лице или организация не могат да контролират или манипулират Биткойн протокола, защото е кодиран криптографски. Това налага да приемем, че ядрото на Биткойн е напълно неутрално, прозрачно и предсказуемо.

### **Недостатъци на Биткойн**

-	**_Скъпоструваща техника_** - закупуването на специализирана техника за копане на Биткойни е изключително скъпо начинание, като цената на днешните машини е около 10000 долара. 
-	**_Разход на електроенергия_** - използването на такава машина води до огромни разходи за ток и в много от случаите е възможно тя да работи на загуба. Печалбата се изчислява по следната формула:
 
**_(Брой изкопани Биткойни * Текуща цена) – (Разходи за закупуване на специализиран хардуер + Разходи за електричество) = Печалба/Загуба_**

-	**_Степен на популяризиране и отношение на потребителите_** – Много хора все още не са запознати с Биткойн. Всеки ден все повече компании приемат Биткойни, защото искат да се възползват от всички предимства, но все още списъкът с такива фирми е малък, като той трябва да нарастне, за да може да се извлече ползата от мрежовия ефект.
-	**_Волатилност_** – Общата стойност на Биткойните в обращение и броят на фирмите, които ги използват все още са много малко в сравнение с това, което те биха могли да бъдат. Следователно, сравнително малки събития, сделки или бизнес дейности могат да оказват съществено влияние върху цената. На теория, волатилността ще намалее с развитието на Биткойн пазарите и на технологията. Никога преди светът не виждал такава валута, така че е много трудно да си представим как ще се развие тази технология.
-	**_Непрекъснато развитие_** – Биткойн софтуерът е все още в бета версия и много функции не са напълно завършени, но са в активно развитие. Нови инструменти, функции и услуги се разработват, за да го направят по-сигурен и достъпен за мнозинството. Повечето Биткойн услуги са нови и засега не предлагат застраховка, покриваща загуби от грешки. Като цяло, Биткойн е в процес на развитие.

### **Езици за програмиране**

В днешно време кода на Биткойн съдържа 77 хиляди реда код. Програмният език, който е използван е C++. За сравнение в първата версия на Биткойн редовете код били само 14 хиляди.
Някои тестове са написани на Python. 
BitcoinJ е написан на Java, има Биткойн портфейли написани на Java и Kotlin.

### **Начини за придобиване с Биткойн**

**_Директно закупуване_** - Възможно е директно закупуване от банкомат за Биткойни или т.нар. Битомати. Такъв има вече и в България и се намира в Интерпред –София.

**_Размяна на продукти или услуги за Биткойн_** –  например:
*	Expedia приема Биткойн за хотелски резервации
*	TESLA Motors приема плащания с Биткойн
*	Покупка на  къща с Биткойн
*	Virgin Galactic (компания за комерсиални полети в космоса) приема плащания с Биткойн
*	Университета в Кипър приема Биткойн като разплащателно средство за студентите, които искат да си платят семестриалната такса.

**_Биткойн портфейл_**:
-	Мобилни приложения – Mycelium (Android), Bitcoin Wallet(Android), Bither(Android, IOS), BRD(Android, IOS), Eclair Mobile(Android), Electrum(Android), BitPay(Android, IOS), BTC.com(Android, IOS), Coin.Space(Android, IOS), Edge(Android, IOS)
-	Хардуерни портфейли - Ledger Nano S, TREZOR, BitBox, Coldcard, KeepKey
-	Биткойн портфейл, изтеглени на работния плот на лаптоп/компютър - Armory , Bitcoin Knots, Bitcoin Core, Bither, BitPay Wallet, Electrum , GreenAddres, mSIGNA , Wasabi (Уасаби). Разработени са за Windows, Mac и Linux
-	Уеб среда за Биткойн портфейл:

1. [https://www.bitgo.com/](https://www.bitgo.com/)
2. [https://wallet.btc.com](https://wallet.btc.com)
3. [https://bitcoin.org/bg/wallets/web/coinspace/](https://bitcoin.org/bg/wallets/web/coinspace/)

### **Заключение**

-	В днешно време с развитието на технологиите, криптовалутите стават все по-популярни и използваеми.
-	Цената на Биткойна зависи от търсенето.
-	Той ще продължи да съществува до тогава, докато има разменна стойност (докато за него могат да се закупуват стоки и услуги)
-	С оглед на това, че все повече хора и организации приемат Биткойна като разплащателно средство се стига до извода, че и цената му евентуално би нараснала в близко бъдеще.
-	Единствено глобална забрана на Биткойна би довела до неговото заличаване и спиране от обръщение.
-	Поради факта, че той се води децентрализирана валута се стига до извода, че няма кой да го забрани в глобален мащаб.
-	Докато има хора, които да го ползват той ще съществува.
